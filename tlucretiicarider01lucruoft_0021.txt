Quot dedit inde soror gemitus, dedit anxia mater!
Quot patriae lacrymis immaduere genae ἱ

Mille diem viduae fletu, noctemque, fatigant:
Plangit amatorem multa puella suum.

Quas strages Stygiis nigra Mors amplectitur alis l
Tam larga nunquam luxuriata dape.

Pars mutilos plorant artus; pars vulnera saeva,
Quae cum corporibus commorientur, alunt!

Undique Fata volant: putrique cadavere fultum,
Polluit innumeros putre cadaver agros.

Scilicet haec placidum non dedecorasse putatur
Christicolum feritas sanguinolenta gregem:

Quosque sinu clemens fovit, pavitque, Magister,
Hos bene discipuli dextra trucidat oves!

Dira Fames quanto populos captarit hiatu!
Dum tenuem oravit debile vulgus opem:

Gallia! quae, depulsa tuis feliciter oris,
Angliaca insiluit vindice regna pede.—

Quos tibi tunc gemitus, Fon! peperere malorum
Tantorum caussae 1- quos peperere sibi!

Optasti quoties, cohiberent foedera mundum
PaciS, et unanimus consociaret amor;

Talis amor, qualem lux ILLE, et gloria, nostri,
Vel cruce jam pendens, ore profudit HOMO.—

Senserat Oh l utinam, qui primus cuderit ensem,
In sua conversum viscera primus opus.

a2

