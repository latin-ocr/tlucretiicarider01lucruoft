xxii AD LECTOREM.

Caeterum, de commentariis meis, quos multis vigiliis et impross
bo studio contexui, praecipua mihi felicitas continget, atque pro-
positi, quod animo semper eram contemplatus, tunc demum com-
pos fiam, si rationes sic videbor in notis concinnandis prudenter
attemperasse, ut eas nec docti fastidiant, et intelligant tyrones
fructuose3 atque hinc adeo, sicuti ait ifle, utrique rei scienter oc-
cucurrerim, ut mederi possim quum satietati, tum ignorantiae,
lectorum. Quantfflum denique sit illud, quod indefessa diligen-
tia consequi valuerim, probe scio: nec tamen animi judicium, sa-
cramento literarum liberalium legitime obligati, et humanitatis
pleni, reformidem3 neque ita sum profecto ab omni laudis appe-
titione alienus‚ ut non valde cupiam secundae aliquid opinionis
mihimet acquirere. Lividulos autem censores nostros nihil mo—
ror 3 homines, veris literis aut leviter contactos, aut, quas arripu-
erint, pravis affectibus dehonestantes: qui doctorum conatus, illis
displicentium, ex professo deamant deprimere, et fovendis hono-
randisque Musarum asseclis nullam operam impertiuntur. Quo-
ties vero cessaverim, et intentionem animi videbor remisisse, mi-
hi vehementer gratulabor, ac cum meis studiis feliciter actum
esse existimabo, si, liberalibus atque vere eruditis errores benevole
monstrantibus, malignam cavillatorum intemperiem potero lucri-
facere.

In universum sane, hoc vel in maximis omnium a memetipso
obtinendum esse arbitratus sum, ut ne quid me putem scire, quod
nesciam; quaeramque semper addiscere, quod ignorem: quum
sentiam, minus prodesse perite quid facere, quam obesse perperam
fecisse. Nimirum, in his temporum angustiis, nemo debet admi-
ratione commoveri, nedum indignari debeat, si, laboribus suis
victitantes, et re familiari artiore vigiliis addicti, nec non (quod
rei caput est) inter librorum vetustiorum raram nimis nimis su-
pellectilem tenebricose dispalati3 si scilicet, his incommoditatibus
pressi districtique, quaedam emittant nimium deproperata, neque
ad unguem praesectum, quemadmodum vellemus, complanata·

